# RV01: computer

Postavite se v vlogo vodje informacijskega oddelka manjšega podjetja. Vaša naloga je nabava računalnika, ki bo ustrezal zahtevam podjetja. Dejavnost, s katerim se podjetje ukvarja, si izberite sami (založništvo, oblikovanje, razvoj iger ali druge programske opreme, ...).
V ta namen pripravite naslednji seznam, ki vsebuje posamezne komponente računalnika (vsaj 10). Za vsak vnos v seznamu navedite ceno, podroben opis ter razlog, zaradi katerega ste se odločili prav za to komponento. Navedite tudi spletni vir, iz katerega ste pridobili informacije o komponenti ter vir, kjer ste komponento kupili. Predpostavite, da imate na voljo 4.000 EUR.
Ne pozabite tudi na programsko opremo.
V kolikor v nalogo vključite opis katere od komponent s kratico, je potrebno ob zagovoru vedeti, kaj kratica pomeni (npr. DRAM) - zapišete torej še seznam pomena kratic!

Oddajte datoteko v zapisu TXT, s kodiranjem UTF-8.

Za polno točkovanje: pripravite seznam komponent za po vašem mnenju najboljši mobilni telefon, ki ga je možno sestaviti iz delov na trgu ali v raziskovalnih laboratorijih. Ne pozabite na opis baterije, procesnih enot in nameščeno programsko opremo. Skupna cena pri tem naboru ni omejitev, vendar jo vseeno navedite.
