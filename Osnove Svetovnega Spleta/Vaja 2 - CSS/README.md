# Vaja 2 - CSS
 
Pri naslednjih nalogah boste s stilskimi predlogami CSS določili obliko vaše spletne strani, ki ste jo izdelali pri prvi vaji. Na koncu vsake naloge imate zaslonske posnetke, ki prikazujejo, kako naj bi izgledala vaša spletna stran ko rešite nalogo. Pri izbiri barv in pisav imate proste roke, pri pozicioniranju elementov pa se skušajte čim bolj približati rezultatu na sliki - bodite pozorni na notranje ter zunanje odmike elementov.

Pred oddajo preverite pravilnost vaše datoteke style.css z validatorjem. Vse datoteke (HTML, slike in CSS) zapakirajte v paket s končnico .zip in oddajte na sistem.

Ustvarite datoteko »style.css«, v katero boste zapisali vso kodo, ki bo poskrbela za oblikovanje vaše spletne strani. Vključite ustvarjeno datoteko v vse datoteke HTML iz prve vaje.

Naloga 1 (5 točk)
Pri tej nalogi boste oblikovali elemente, ki se pojavljajo na vseh treh straneh:

Nastavite poljubno barvo ozadja spletne strani ter vključite in nastavite poljubno lastno pisavo (npr. Open Sans). Pomoč.
Oblikujte naslov, navigacijsko vrstico in povezave v seznamu. Določite spremembo barve ozadja, ko se z miško postavimo na povezavo.
Glava naj bo vedno vidna na vrhu strani, tudi ko se premaknete na dno strani
Vsebino pozicionirajte na sredino strani in ji nastavite širino na 100%, a naj ne presega 1000px. Določite poljubno barvo ozadja karticam v vsebini.
Podnaslovom določite poljubno barvo ozadja in pisave ter nastavite odmike in poravnavo.
Zaslonski posnetki: index.html, ponudba.html, anketa.html
Zaslonski posnetek strani z vidno glavo, ko se premaknemo na dno strani: header.

Opomba: velikosti slik in videa še nismo določili, zato je izgled strani močno odvisen od izvorne velikosti vključenih posnetkov.

Naloga 2 (1 točka)
Pri tej nalogi boste oblikovali elemente, ki se pojavljajo na strani index.html. Pri pisanju selektorjev bodite pozorni, da ne vplivate na obliko elementov (slik, odstavkov) na ostalih straneh.

Nastavite širino slike in videa v članku na 100% (ne pozabite odstraniti višine in širine, ki ste jo nastavili v HTML pri vaji 1)
Pripis pod sliko poravnajte na sredino
Zaslonski posnetek: index.html

Naloga 3 (5 točk)
Pri tej nalogi boste oblikovali kartice z izdelki v datoteki ponudba.html. Najprej iz HTML odstranite tabelo in celice zamenjajte z značko <div>. Namesto 6 celic v tabeli, potrebujete 6 značk <div>, po eno za vsak avtomobil.

Pri pisanju selektorjev bodite pozorni, da ne vplivate na obliko elementov na ostalih straneh.

Nastavite višino kartice na 400px (naslov 40px + slika 200px + opis 160px = 400px)
Nastavite širino in pozicioniranje kartic tako, da se prikažejo tri kartice v isti vrsti
Naslovom določite poljubno barvo pisave in ozadja ter besedilo poravnajte na sredino
Slika naj se prikaže obrezana, a s pravilnim razmerjem stranic.
Pri vsebini opisa naj se prikaže drsni trak pri opisu, če vsebina presega višino (160px)
Opomba: sliki nastavite display: block, sicer se prikaže kot inline element in pusti 4px odmika pod sliko za črke z 'repom' (j,g,...)

Zaslonski posnetek: ponudba.html

Naloga 4 (4 točke)
Pri tej nalogi boste oblikovali vnosna polja obrazca na strani anketa.html.

Poravnajte vsa vnosna polja. Namig: nastavite fiksno širino napisom pred vnosnimi polji.
Obroba vnosnih polj naj bo zaobljena in naj spremeni barvo, ko vpisujemo podatke v polje.
Oblikujte gumb za pošiljanje podatkov. Ko se z miško postavimo na gumb, naj se spremeni kazalec miške na »rokico« in spremeni barva ozadja gumba.
Določite lastno obliko za radio in checkbox gumbe.
Zaslonski posnetek: anketa.html