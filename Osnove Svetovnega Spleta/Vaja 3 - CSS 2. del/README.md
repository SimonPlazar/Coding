# Vaja 3 - CSS 2. del
 
Prenesite priponko z izhodiščno spletno stranjo. Preglejte in spoznajte, kako so oblikovani in pozicionirani elementi na strani. Pri postavitvi bodite posebej pozorni na:

Navigacijsko vrstico in njeje povezave
Naslov strani, ki se nahaja v sredini poglavja »Domov«
Kartice v poglavju »Vsebina« - prekrivanje sprednje in zadnje strani kartice
Kontaktni obrazec v poglavju »Kontakt«
Pri oblikovanju bodite pozorni na:

Uporabo spremenljivk CSS za nastavitev barv
Uporabo ikon FontAwesome
Nato dopolnite spletno stran s spodnjimi funkcionalnostmi. HTML in CSS kodo pred oddajo validirajte z validatorjem.

Učinki in animacije (5 točk)
Nastavite gladko drsenje strani ob izbiri poglavja v meniju. Pomagajte si z dokumentacijo.
Nastavite paralaksni učinek drsenja spletne strani, tako da se slike v ozadju ne bodo premikale skupaj z vsebino strani. Zmanjšajte intenziteto slik v ozadju, tako da jim nastavite 65% prosojnost. Pomagajte si s primerom.
Kartice v poglavju »Vsebina« oblikujte tako, da bodo prikazovale logotipe tehnologij. Ob prehodu miškinega kazalca, se kartica obrne na zadnjo stran, kjer je izpisan opis tehnologije. Uporabite 3D animacijo. Pomagajte si s primerom.
Odzivno oblikovanje (7 točk)
Določite odzivno oblikovanje navigacijske vrstice. Pomagajte si s primerom.
Kartice v poglavju »Vsebina« pozicionirajte v en stolpec na zaslonih s širino manj od 1000px.
Prilagodite postavitev elementov v kontaktnem obrazcu za zaslone s širino med 650 in 1200px ter za zaslone s širino manj od 650px.
 
Ustrezno prilagodite uporabljeno barvno shemo spletne strani, skladno z uporabnikovo nastavitvijo želene barvne teme. Dokumentacija.
Prilagodite spletno stran za potrebe uporabnikov, ki imajo vključeno možnost omejenega gibanja elementov na zaslonu: izključite gladko drsenje ob izbiri poglavja v meniju ter prilagodite obračanje kartic v poglavju »Vsebina«. Dokumentacija.
CSS – napredno oblikovanje (3 točke)
Nastavite oblikovanje citata <blockquote> v poglavju »O predmetu«.

Zadnjo stran kartic v poglavju »Vsebina« oblikujte tako, da bodo imele barvni gradient v ozadju. Nastavite tudi senčenje.
